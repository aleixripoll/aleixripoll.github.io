---
title: "Vitamines, visió general"
description: "Definició i resum de funcions per a gent ocupada."
authors: ["Dra. Valina"]
image: "./vitamines.webp"
categories: ["apunts", "dibuixos"]
tags: ["vitamines", "nutrició", "lang-cat"]
draft: false
date: 2024-02-07T07:00:00Z
---

### Taula de continguts

## General
- Son substàncies **orgàniques**, és a dir, contenen carboni.
- Son necessàries per a diversos processos metabòlics.
- Poden ser **hidrosolubles** (es dissolen en aigua, B i C) o **liposolubles** (es dissolen en oli, ADEK). Donat que som bàsicament aigua, no podem emmagatzemar les hidrosolubles i les hem de consumir tots els dies, la seva deficiència es manifesta en pocs dies o setmanes, les liposolubles poden tardar mesos o anys.

> **Apunt de solubilitat:** Se sol dir que oli i aigua no es barregen per la diferència de densitats però en realitat és per diferència de polaritats: l'aigua (H<sub>2</sub>O) és una mol·lècula **polar**: l'àtom d'oxigen atrau els dos hidrògens i genera dos pols amb càrrega elèctrica, convertint-la en un imant. L'oli és una molècula no polar: no hi ha grans forces internes i no té càrrega elèctrica, per tant no reacciona en contacte amb l'aigua.


## Hidrosolubles

### Vitamines B
- Estan relacionades amb el metabolisme energètic i l'estat d'ànim.
- La seva deficiència és rara, exceptuant la B12.
- La toxicitat és molt rara, la seva absorció disminueix en augmentar la dosi.

#### B1 - Tiamina
- Metabolisme dels hidrats de carboni.
- **Fonts**: Cereals integrals, mongetes, llenties, pèsols.
- **Deficiència**: Degeneració cognitiva (pèrdua de memòria), fallada cardíaca, pèrdua de pes, debilitat muscular, neuropatia perifèrica (mans, peus), immunitat reduïda.

#### B2 - Riboflavina
- Metabolisme energètic, conversió de B6 i B9 a les formes actives.
- **Fonts**: Carn, lactis.
- **Deficiència**: Degeneració del sistema nerviós i endocrí, anèmia, trastorns de la pell.

#### B3 - Niacina
- Metabolisme energètic.
- L'aminoàcid **triptòfan** és un precursor de B3.
- Es troba a molts aliments, especialment d'origen animal.
- La seva deficiència provoca **pelagra**, la malaltia de les 4 D's (depressió, diarrea, deliris, demència).

#### B5 - Àcid pantotènic
- Metabolisme de greixos.
- Es troba a pràcticament tots els aliments.
- **Deficiència**: Migranya, irritabilitat, rampes musculars, fatiga, formigueig o cremor a mans i peus, nàusees, trastorns del son.

#### B6 - Piridoxina
- Metabolisme energètic.
- **Deficiència**: Sol anar lligada a la deficiència de B9 i B12. Símptomes: anèmia, trastorns de la pell, depressió, immunitat reduïda. El risc de deficiència augmenta en situació de: disfunció renal, malaltia autoimmune intestinal, artritis reumatoide o alcoholisme.
- **Toxicitat**: Neuropatia perifèrica, atàxia, nàusees.

#### B7 - Biotina
- Metabolisme energètic.
- **Fonts**: Salmó, alvocat, ous, porc, fruits secs, llavors.
- **Deficiència**: Pèrdua de cabell, erupcions cutànies, ungles trencadisses.

#### B9 - Àcid fòlic
- Metabolisme de proteïnes, síntesi d'ADN i ARN.
- **Fonts**: Es troba en una gran varietat d'aliments en forma de **folats** i en suplements com **àcid fòlic** amb una absorció de gairebé el doble.

#### B12 - Cobalamina
- Desenvolupament del cervell i cèl·lules nervioses.
- **Fonts**: Aliments d'origen animal, aliments enriquits amb B12 (begudes vegetals, cereals, etc.).
- **Deficiència**: El millor marcador sanguini de deficiència de B12 no és la B12 en si, sinó l'augment d'àcid metilmalònic i d'homocisteïna. Se sol produir en dietes veganes, deficiència de factor intrínsec [^1] i hipoclorhidia estomacal. Símptomes: anèmia, debilitat, neuropaties, formigueig a mans i peus, pèrdua de memòria, depressió, convulsions.
- A diferència de les altres vitamines hidrosolubles, **s'emmagatzema en grans quantitats al fetge** i la seva deficiència no apareix fins passats 3-5 anys.

### Vitamina C
- S'obté d'aliments d'**origen vegetal**: cítrics (taronja, mandarina, kiwi, llimona, aranja), pebrot, maduixa, tomàquet, patata, verdures crucíferes (bròquil, col de cabdell, col de Brussel·les, coliflor).
- **Funcions**: Antioxidant, control d'infeccions (però no evita refredats), cicatrització, síntesi de col·lagen, hormones i neurotransmissors.
- **Deficiència**: Rara, pot passar en dietes pobres en fruites i hortalisses, en fumadors (actius i passius) i en persones amb alts consums d'alcohol o drogues. Provoca fatiga, anèmia i escorbut (pèrdua de col·lagen que comporta el trencament de vasos sanguinis, sagnat de genives, pèrdua de cabell i curació de ferides lenta).
- **Toxicitat**: Rara, quan augmenta la dosi es redueix l'absorció.


## Liposolubles

### Vitamina A
![Vitamina A](vitamina_A.webp "Vitamina A")
- No la podem produir, l'hem d'obtenir d'aliments d'origen animal (**retinoides**) o d'origen vegetal (**carotenoides**).
- Els retinoides s'absorbeixen gairebé al 100%. **Fonts:** fetge i greixos (carn, llet, rovell d'ou, oli de peix).
- El principal carotenoide és el **beta-carotè**, present en **fruites i hortalisses de color groc, taronja i vermell** (*pastanaga, tomàquet, mango, préssec, meló, taronja, mandarina*) i **verdures de fulla verda fosca** (*espinacs, bròquil*). Té propietats **antioxidants**. 
- L'absorció de vitamina A en carotenoides és molt menor. Consumir-los junt amb greixos augmenta la seva absorció, consumir-los amb fibra la disminueix. Les deficiències de zinc i ferro també en disminueixen l'absorció.
- **Funcions**: Visió (síntesi de rodopsina pels bastons de la retina), formació de teixits (mucoses, pell), especialització i apoptosi cel·lular, síntesi de cèl·lules T reguladores que eviten una resposta immune excessiva.
- **Deficiència**: Nictalopia (ceguesa nocturna), sequedat, descamació i picor de la pell, augment de les infeccions, anèmia.
- **Toxicitat**: Pràcticament impossible per carotenoides, molt rara per retinoides.

### Vitamina D
- Es comporta com una hormona (missatger químic).
- Es troba en dues formes: D2, **ergocalciferol**, d'origen vegetal, i D3, **colecalciferol**, d'origen animal.
- **Fonts**: No està present en pràcticament cap aliment, la principal font són els **peixos grassos** (truita, salmó, tonyina, verat) i en menor quantitat ous i lactis Alguns aliments (llet, iogurts, cereals) estan enriquits amb vitamina D. En molts casos són necessaris suplements.
- El cos sintetitza colecalciferol a la pell a través de la radiació solar.
- Una exposició solar de 5-15 minuts al dia a la cara i braços durant primavera, estiu i tardor és suficient per mantenir els nivells adequats.
- La capacitat de sintetitzar vitamina D a la pell disminueix amb l'edat i la quantitat de melanina (pells fosques).
- La crema solar en bloqueja gairebé totalment la síntesi.
- L'exposició solar a l'hivern o a primera i última hora del dia és molt menys efectiva, la vitamina D s'absorbeix millor quan el risc per a la pell és més gran, per la qual cosa es recomanen exposicions curtes i aplicar immediatament després una crema de protecció solar per reduir al mínim els efectes adversos.
- **Deficiència habitual** en població que no rep radiació solar.
- Independentment de si és sintetitzada a la pell o s'obté dels aliments, per exercir la seva acció metabòlica (forma activa) necessita ser **hidroxilada**, aquest procés es realitza als ronyons. Una deficiència en la funció renal pot derivar en deficiència de vitamina D encara que s'estigui sintetitzant i/o consumint en les quantitats adequades.
- La deficiència deriva en osteomalàcia (major risc de fractures) i raquitisme en nens (ossos febles i tous).
- **Toxicitat**: Molt rara.

### Vitamina E
- Existeix en diverses formes però l'única utilitzable en el cos humà és l'**alfa-tocoferol**.
- **Funcions**: Antioxidant, component del sistema immune, prevenció de coàguls a les artèries.
- **Fonts**: Olis vegetals (girasol, blat de moro, soja), fruits secs (ametlla, avellana).
- **Deficiència**: Rara, es pot produir per problemes digestius que impedeixin absorbir greixos. Provoca retinopatia, neuropatia en mans i peus, atàxia (pèrdua de control muscular), afectació al sistema immune.
- **Toxicitat**: Sense evidències.

### Vitamina K
- Es troba en dues formes: **filoquinona**, d'origen vegetal, i **menaquinona**, d'origen animal, que també pot ser produïda per bacteris del nostre cos. 
- **Funcions**: Cicatrització, formació ossos.
- **Fonts**: Verdures (col, espinac, enciam, bròquil, kale, col de cabdell).
- **Deficiència**: Molt rara, pot passar si es prenen medicaments que bloquegen la seva absorció. Provoca dificultat per tancar ferides, osteoporosi.
- **Toxicitat**: Rara, s'absorbeix i s'elimina a gran velocitat.

## Referències

- [Harvard - Vitamins](https://www.hsph.harvard.edu/nutritionsource/vitamins/)

- [Medline Plus](https://medlineplus.gov/spanish/ency/article/002399.htm)

- [USA National Library of Medicine](https://www.ncbi.nlm.nih.gov/pmc/articles/PMC8157347/)

- [Science Direct - The challenge to reach nutritional adequacy for vitamin A](https://www.sciencedirect.com/science/article/pii/S0002916523030289)

- [Medline Plus](https://medlineplus.gov/spanish/ency/article/002400.htm)

- [Oregon State University- Vitamin A](https://lpi.oregonstate.edu/mic/vitamins/vitamin-A)

- [Wikipedia - Retinol](https://en.wikipedia.org/wiki/Retinol)

- [Harvard - Vitamin D](https://www.hsph.harvard.edu/nutritionsource/vitamin-d/)

- [Elsevier - Metabolismo, fuentes endógenas y exógenas de vitamina D](https://www.elsevier.es/es-revista-reemo-70-articulo-metabolismo-fuentes-endogenas-exogenas-vitamina-13108019)

- [Elsevier - Vitamina D para la práctica diaria](https://www.elsevier.es/es-revista-medicina-familia-semergen-40-articulo-vitamina-d-practica-diaria-S1138359320300654)

- [Elsevier - Metabolismo, funciones, toxicidad y estados deficitarios de la vitamina D](https://www.elsevier.com/es-es/connect/metabolismo-funciones-toxicidad-y-estados-deficitarios-de-la-vitamina-d)

- [Science Direct - Vitamin D](ttps://www.sciencedirect.com/science/article/abs/pii/S1245178910701682)

- [Harvard - Vitamin E](https://www.hsph.harvard.edu/nutritionsource/vitamin-e/)

- [Harvard - Vitamin K](https://www.hsph.harvard.edu/nutritionsource/vitamin-k/)

- [Harvard - Vitamin B1](https://www.hsph.harvard.edu/nutritionsource/vitamin-b1/)

- [Science Direct - Thiamine](https://www.sciencedirect.com/topics/medicine-and-dentistry/thiamine)

- [Harvard - Vitamin B2](https://www.hsph.harvard.edu/nutritionsource/riboflavin-vitamin-b2/)

- [Science Direct - Riboflavin](https://www.sciencedirect.com/topics/medicine-and-dentistry/riboflavin)

- [Harvard - Vitamin B3](https://www.hsph.harvard.edu/nutritionsource/niacin-vitamin-b3/)

- [Harvard - Vitamin B5](https://www.hsph.harvard.edu/nutritionsource/pantothenic-acid-vitamin-b5/)

- [Harvard - Vitamin B6](https://www.hsph.harvard.edu/nutritionsource/vitamin-b6/)

- [Science Direct - Pyridoxine](https://www.sciencedirect.com/topics/neuroscience/pyridoxine)

- [Harvard - Vitamin B7](https://www.hsph.harvard.edu/nutritionsource/biotin-vitamin-b7/)

- [Science Direct - Biotin](https://www.sciencedirect.com/topics/neuroscience/biotin)

- [Harvard - Folic acid](https://www.hsph.harvard.edu/nutritionsource/folic-acid/)

- [Harvard - Vitamin B12](https://www.hsph.harvard.edu/nutritionsource/vitamin-b12/)

- [Manual MSD - Carencia de vitamina B12](https://www.msdmanuals.com/es-es/hogar/trastornos-nutricionales/vitaminas/carencia-de-vitamina-b12)

- [Elsevier - Vitamina B12 y dieta vegetariana](https://www.elsevier.es/es-revista-medicina-familia-semergen-40-articulo-vitamina-b-12-dieta-vegetariana-S1138359309726796)
