---
title: "Minerals"
description: "Tot el que cal menjar de la taula periòdica."
authors: ["Dra. Valina"]
image: "./ai-generated-8741232_1280.jpg"
image_attribution:
    author: MeditativeKaleidoscope
    site: Pixabay
    url: https://pixabay.com/es/illustrations/ai-generado-cristales-geoda-8741232/
categories: ["apunts"]
tags: ["nutrició", "lang-cat"]
draft: false
date: 2024-02-09T07:00:00Z
---

## Taula de continguts


## Informació general
- Són substàncies **inorgàniques** presents al terra i a l'aigua que el cos necessita en petites quantitats.
- Es divideixen en **macroelements** (7, > 50mg/dia) i oligoelements o **elements traça** (~11, < 50mg/dia).


## Macroelements

### Calci
- Formació d'**ossos i dents**, coagulació de la sang, contracció muscular, regulació del ritme cardíac, neurotransmissor.
- **Fonts:** Lactis (baixa biodisponibilitat, ~30%), sardines en conserva (alta BD), ametlles (baixa BD, ~20%), col, espinacs, bledes (baixa BD les tres i en especial molt baixa als espinacs per la presència d'**oxalats i fitats** que s'adhereixen al calci i no permeten la seva absorció).
- **Deficiència:** Rampes musculars, formigueig o manca de sensibilitat als dits.
- **Toxicitat:** Anomenada **hipercalcèmia**: dolor al pit, sensació de falta d'aire, restrenyiment. A llarg termini poden produir pedres als ronyons o càncer de pròstata. Bloqueig de l'absorció de ferro (anèmia) i zinc.

### Clor
- És un **electròlit** (té càrrega elèctrica) el que li confereix propietats de **regulador** de líquids, nutrients i pH.
- Forma part dels **sucs digestius**.
- **Fonts:** Clorur de sodi (sal de cuina), aigua clorada (de l'aixeta).
- **Deficiència:** Es perd amb la deshidratació (suor, vòmits, diarrea, diürètics) però es consumeix en altes quantitats així que la seva deficiència és rara.
- **Toxicitat:** Hipertensió.

### Fòsfor
- Juntament amb el calci, formació d'ossos i dents. 
- Cofactor enzimàtic, regulació pH sanguini, funció muscular, síntesi de neurotransmissors, ADN, ARN i ATP.
- **Fonts:** Productes d'**origen animal** (làctics, carn, peix, marisc, ous), llegums, nous. Absorció més gran en fonts d'origen animal que vegetal. Les llavors, llegums i cereals integrals el contenen en forma de **fitats (àcid fític)** per als que no tenim l'enzim necessari (fitasa) i hem de remullar-los/cuinar-los per augmentar-ne la biodisponibilitat. En cas contrari, no només no absorbim el fòsfor, sinó que al seu pas pel tracte digestiu s'adhereix al fòsfor, ferro i zinc que es troba pel camí, disminuint-ne l'absorció.
- **Deficiència:** Rara, se sol produir per disfunció renal o excés d'**hormona paratiroidea**. Símptomes: mal d'ossos, anèmia, augment de les infeccions.
- **Toxicitat:** Molt rara ja que el cos elimina l'excés a través de l'orina.

### Magnesi
- Component dels ossos i cofactor en més de 300 reaccions enzimàtiques, té efectes en gairebé tots els sistemes del cos, a destacar: absorció de vitamina D i calci, regulació de glucosa i pressió sanguínia, relaxació muscular, producció de neurotransmissors.
- **Fonts:** Llegums, verdures de fulla fosca, nous, llavors, cereals integrals. Productes d'origen animal (peix, ous, carn, lactis).
- **Deficiència:** Com altres minerals emmagatzemats als ossos, no es pot determinar amb exactitud la seva deficiència mitjançant una anàlisi de sang. És habitual la deficiència de magnesi a la dieta, el cos tendeix a disminuir la seva eliminació per preservar-lo. Símptomes: formigueig a la pell, rampes musculars, convulsions.
- **Toxicitat:** Rara ja que l'excés s'elimina a través de l'orina. Produïda principalment per deficiència en la funció renal.

### Potasi
- És un electròlit junt amb clor i sodi, actua com a regulador de fluids, pH i nutrients a nivell intracel·lular, co-actuant amb el sodi (regulador extracel·lular).
- Funció muscular, manteniment de la pressió sanguínia. 
- **Fonts:** Fruites, hortalisses, fruits secs.
- **Deficiència:** Rara, es pot produir per deshidratació o deficiència de magnesi. Símptomes: restrenyiment, rampes o paràlisi muscular.
- **Toxicitat:** Anomenada **hiperkalemia**, produïda principalment per fallada renal, símptomes: dificultat per respirar, dolor al pit.

### Sodi
- Transmissió nerviosa, contracció/relaxació muscular.
- Electròlit com a sodi i potassi, igual que ells actua com a regulador de fluids, pH i nutrients.
- **Fonts:** Sal de cuina i bàsicament qualsevol aliment.
- **Deficiència:** Molt rara.
- **Toxicitat**: Es pot produir per problemes renals o deshidratació severa. **Sodi i potassi són complementaris**, el primer puja la pressió sanguínia i el segon la baixa, necessitem molt més del segon però acostumem a consumir molt més del primer, cosa que augmenta el risc d'hipertensió i infart.

### Sofre
- Formació de lligaments, tendons i keratina (ungles, cabell, pell). 
- Síntesi de vitamines (A, C, B8), hormones (insulina), enzims digestius i immunoglobulina.
- **Fonts:** Es troba a la proteïna: carn, peix, ous, fruits secs, llegums, cereals integrals.
- Deficiència i toxicitat molt rares.

---

## Elements traça

### Cobalt
- Component de la **vitamina B12**.
- **Fonts:** Ous, lactis, carn.

### Coure
- Funció enzimàtica, necessari per a l'absorció del ferro i la síntesi de col·lagen.
- **Fonts:** S'emmagatzema en ossos i teixits, ho obtenim de la proteïna.

### Crom
- Augmenta l'acció de la insulina.
- Intervé en l'absorció d'hidrats, proteïnes i greixos.
- **Fonts:** Present en cereals integrals.

### Fluor
- Formació d'ossos i dents. 
- **Fonts:** Aigua (fluorada), pasta dentrífica.

### Ferro
- Component fonamental de l'hemoglobina (proteïna transportadora d'oxigen dels glòbuls vermells).
- **Fonts:** S'emmagatzema com a **ferritina** en ossos, teixits i fetge, es transporta a la sang com **transferrina**. Present en carn, ous, peix i marisc en forma **hemo** (alta biodisponibilitat).

### Manganès
- Coenzim que intervé en l'absorció d'hidrats, proteïnes i greixos.
- Col·labora amb la vitamina K en la cicatrització de ferides.
- **Fonts:** Es troba en una gran varietat d'aliments i s'emmagatzema principalment als ossos.

### Molibdè
- Component de diversos enzims que trenquen els enllaços de proteïnes, alcohol, drogues, toxines, purines i sulfits.
- **Fonts:** Present en llegums i cereals integrals.

### Níquel
- Coenzim en diverses reaccions.
- **Fonts:** Es troba en aliments d'origen vegetal que l'absorbeixen del terra.

### Seleni
- Part de les **selenoproteïnes** que intervenen en la formació d'ADN i ofereixen protecció contra el dany cel·lular i les infeccions.
- Relacionat amb la funció tiroide. 
- **Fonts:** S'emmagatzema principalment a la glàndula tiroide. S'obté d'aliments d'origen vegetal provinents de sòls rics en aquest mineral i dels animals que consumeixen aquestes plantes.

### Iode
- Formació de les hormones tiroïdals **tiroxina i triyodotironina**, necessàries per a la producció de certes proteïnes i enzims i regular el metabolisme.
- **Fonts:** Es troba a terra i l'oceà, les principals fonts són el marisc, les algues marines i la sal iodada.

### Zinc
- Cofactor en més de 100 reaccions enzimàtiques.
- Necessari per al sistema immune.
- Relacionat amb els sentits de tacte i olfacte.
- **Fonts:** Present en carn, ous i peix, també en llegums i cereals integrals, encara que el seu contingut en **fitats** redueix la seva absorció.

---

## Referències

- [Harvard](https://www.hsph.harvard.edu/nutritionsource/vitamins/)

- [Medline Plus](https://medlineplus.gov/spanish/ency/article/002417.htm)

- [Wikipedia](https://es.wikipedia.org/wiki/%C3%81cido_f%C3%ADtico)

- [Elsevier](https://www.elsevier.es/es-revista-endocrinologia-diabetes-nutricion-13-avance-resumen-trastornos-del-fosfato-actitud-clinica-S2530016419301715)

- [National Center for Biotechnology Information - Calcium Absorption from Food Products](https://www.ncbi.nlm.nih.gov/pmc/articles/PMC8746734/)

- [National Center for Biotechnology Information - Fósforo: Hoja informativa para consumidores](https://ods.od.nih.gov/factsheets/Phosphorus-DatosEnEspanol/)

- [National Center for Biotechnology Information - Are we getting enough sulfur in our diet?](https://www.ncbi.nlm.nih.gov/pmc/articles/PMC2198910/)

- [WebMD - Foods High in Sulfur](https://www.webmd.com/diet/foods-high-in-sulfur)
